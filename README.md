# I-Talent

## Voorstelling
Ik ben Daan, student toegepaste informatica aan Hogeschool PXL, gespecialiseerd in systeem- en netwerkbeheer. In mijn laatste studiejaar heb ik mij vooral gericht op het beheer en de automatisering van netwerken, waar mijn passie en expertise liggen.

## Overzicht activiteiten

### Seminaries

**Kabisa: Infrastructure as Code (SNB)**\
Datum: 08/03/2022\
Locatie: PXL\
Duur: 3 UUR\
Omschrijving:	Seminarie over de voordelen van infrastructure as code en gevolgd met een paar voorbeelden. Vervolgens was eer een AWS lab workshop gegeven.

**Gluo: Infrastructure 2.0 (SNB)**\
Datum: 	22/03/2022\
Locatie: 	PXL\
Duur: 		3 UUR\
Omschrijving:	Seminarie over hun infrastructure 2.0 en hoe deze vergelijkt met 1.0. Vervolgens werd er ook een workshop over gegeven waarbij we eerst alles handmatig moesten doen en vervolgens het te automatiseren.

![gluo](/assets/img/gluo.png)

**Easi; Log4j: Attack & Defence (SNB)**\
Datum: 	19/04/2022\
Locatie: 	PXL\
Duur: 		3 UUR\
Omschrijving:	Seminarie over attack en defence met apache Log4J. Deze seminarie werd gegeven door Thomas en Mickey.

**Secwise: Cloud; the new frontline in Cyber Security and how to protect organisations (SNB)**\
Datum: 	03/05/2022\
Locatie: 	PXL\
Duur: 		3 UUR\
Omschrijving:	Seminarie over hoe je het best organisaties kan beschermen met cyber security. Volgens de spreker Henk Dan Baes is het doel niet in informeren maar laten nadenken.

**Tobania: Case Study: Modernisering & automatisering (all)**\
Datum: 	10/05/2022\
Locatie: 	PXL\
Duur: 		3 UUR\
Omschrijving:	Seminarie over modernisering en automatisering aan de hand van een case study. Deze seminarie werd gegeven door Jan Van Wassenhove.

**Deloitte: Salesforce (SWM/all)**\
Datum: 	16/11/2022\
Locatie: 	PXL\
Duur: 		3 UUR\
Omschrijving:	Seminarie over salesforce. Vervolgens werden we opgedeeld in groepjes, moesten overbodige en slechte integraties uit hun demo product achterhalen. Tenslotte hiervan een korte presentatie geven over de resultaten.

**Cegeka: Business Analysis & Project Management in Applied AI (AI/all)**\
Datum: 	30/11/2022\
Locatie: 	PXL\
Duur: 		3 UUR\
Omschrijving:	Seminarie over hoe AI toegepast wordt in de werkwereld. We moesten zelf usecases bedenken die tot een bepaalde toepassing hoorde.

**Deloitte: Ethical Hacking Offensive Cyber Security (SNB/all)**\
Datum: 	07/12/2022\
Locatie: 	PXL\
Duur: 		3 UUR\
Omschrijving:	Seminarie over ethical hacking. We kregen een demobox met oefeningen die we moesten maken en krijgen een punt per juiste oplossing. Er was een scorebord om te laten zien hoe we ervoor stonden. Op het einde overliepen ze enkele oplossingen.

### Persoonlijke ontwikkeling

**Projectweek**\
Datum: 	14/02/2022 t.e.m. 18/02/2022\
Locatie: 	PXL\
Duur: 		27 UUR\
Omschrijving:	Deze week was de aanzet tot het Research Project, waarin er verschillende sessies en activiteiten waren in functie van persoonlijk ontwikkeling en team.

**POP-sessies**\
Datum: 	01/03/2022\
Locatie: 	PXL\
Duur: 		6 UUR\
Omschrijving:	Twee workshops over persoonlijke ontwikkeling op de werkvloer, namelijk “Brein aan het werk” en ”POPing”.

**POP-Sessie**\
Datum: 	18/10/2023\
Locatie: 	PXL\
Duur: 		2 UUR\
Omschrijving:	Workshop over het persoonlijk ontwikkelen binnen teamverband (My Team and I). Aan de hand van team building challenges die we moesten voltooien met ons team.

![myteamandi](/assets/img/myteamandi.jpg)

### Innovatie

**Innovatieroute Cloud & Security**\
Datum: 	28/09/2023 t.e.m. 12/10/2023\
Locatie: 	PXL\
Duur: 		25 UUR\

•	Exclusive Networks / Fortinet\
Unleash Your Cybersecurity Potential: From Zero Trust to SASE Mastery\
Datum:		28/09/2023\
Locatie:	PXL\
Omschrijving:	Seminarie over de firewall van Fortinet genaamd Fortigate. We kregen een hands-on demo waar we zelf de firewall moesten configureren. Vervolgens kregen we nog een presentatie over ZTNA access proxy.

•	The Security Factory\
Penatration Testing\
Datum:		05/10/2023\
Locatie:	PXL\
Omschrijving:	Seminarie over Ethical Hacking. Er werd verteld dat webapplicatie testing zeker niet in productie mag gebeuren en nooit automatisch zoals bijvoorbeeld het gebruiken van scanners. Dit kan namelijk de databases plat gooien, hierdoor moet men altijd manueel testen. Vervolgens was er ook een hands-on demo waarbij we mochten experimenteren met real-world scenario’s. 

•	Gluo\
DevSecOps\
Datum:		12/10/2023\
Locatie:	PXL\
Omschrijving:	Seminarie over DevSecOps. Aan de hand van labs moesten we werken met GitLab, Terraform en andere technieken. In deze labs zaten fouten die wij moesten oplossen om uiteindelijk een simpele website te laten runnen op een kubernetes cluster.

**PXL Hackathon**\
Datum:		13/02/2024 t.e.m 14/02/2024\
Locatie:		Corda Campus (AI Hub)\
Omschrijving:	Hackaton over een app die speciaal ontwikkeld wordt om imkers te helpen met het beheren van bijen. We moesten zelf van stretch met ideeën komen hoe deze app er zou kunnen uit zien. Aan het einde van de tweede dag moesten we ons resultaat presenteren.

![hackaton](/assets/img/hackaton.jpg)
![figma](/assets/img/figma.png)

 ### Extra: Seminaries

 **Rank1: Client case: what we do with Azure AD/ Conditional Access/ Identities (SNB)**\
Datum: 	14/12/2022\
Locatie: 	PXL\
Duur: 		3 UUR\
Omschrijving:	Seminarie over een  client case van het bedrijf De Lijn. Heeft laten zien hoe de applicatie in Azure AD wordt beheert.

**Politie: Forensics in practice (SNB/all)**\
Datum: 	11/01/2023\
Locatie: 	PXL\
Duur: 		3 UUR\
Omschrijving:	Seminarie over hoe de politie forensics doen. Hierbij een demo over hoe ze bepaalde programma's gebruiken om bestanden te onderzoeken.

**Cisco: Meraki (Cloud) + converged (Cloud + on prem) (SNB)**\
Datum: 	08/11/2023\
Locatie: 	PXL\
Duur: 		3 UUR\
Omschrijving:	Seminarie over Cisco Meraki en hoe dit in zijn werk gaat aan de hand van een hands-on demo.

**Secwise: Cyber security operations in the real world (SNB)**\
Datum: 	06/12/2023\
Locatie: 	PXL\
Duur: 		3 UUR\
Omschrijving:	Seminarie over cyber security blue teaming. Er werd een real-world security incident use case getoond.

## Eindreflectie

In het middelbaar was ik nog totaal niet zeker wat ik zou gaan willen verder studeren. Na heel wat overwegingen kwam ik tot een besluit dat werken met computers mij wel lag en er interesse in had. Toen mijn zoektocht begon naar een studierichting sprak mij dan ook meteen Toegepaste Informatica aan Hogeschool PXL. Een doorslag om voor deze school te kiezen waren de aangename gesprekken met de lectoren bij infodagen en het feit dat het in het centrum van Hasselt ligt. Doorheen deze jaren is mijn kennis veel groter geworden, maar de motivatie om te blijven bijleren is nog lang niet weg.

Na vijf jaar intensieve studie, ondanks de vele uitdagingen onderweg, heb ik een solide basis opgebouwd in de IT-sector. Gedurende deze periode heb ik mijn grootste passie binnen de informatica ontdekt. Ik ben in contact gekomen met vele technologieën en heb opgemerkt dat mijn kennis van nieuwe technologische ontwikkelingen vaak uitgebreider is dan die van ervaren professionals. Via verschillende seminars heb ik ook kennisgemaakt met andere specialisaties binnen mijn studiegebied. Bovendien heb ik mijn soft skills aanzienlijk ontwikkeld, ik heb geleerd effectief te presenteren, professioneel te communiceren met klanten en collega's en hoe om te gaan met stress. Deze vaardigheden geven mij het vertrouwen dat ik zowel op technisch als persoonlijk vlak klaar ben om mijn carrière in de IT-wereld te beginnen.

Mijn studie aan de PXL werd een uitdagende reis van vijf jaar. In het begin had ik het erg moeilijk. Ik had door mijn opleiding in het middelbaar onderwijs weinig tot geen voorkennis. Vooral de manier van leren was helemaal anders. De leerstijl in het middelbaar was vooral vanbuiten leren, in tegenstelling met toegepaste informatica waar je veel praktische oefeningen moet maken. Dit merkte ik vooral bij programmeervakken. Ik had hier zo goed als geen voorkennis over waardoor dit heel moeizaam ging. Hierdoor was ik in mijn eerste jaar op geen enkel programmeer vak geslaagd. In het tweede jaar bleven de programmeervakken een struikelblok, ondanks dat ik voor alle andere vakken slaagde. In mijn derde jaar rondde ik alle vakken van het eerste en tweede af, behalve voor het .NET Essentials, waar mijn motivatie en begrip tekortschoten. Ondanks dat ik de leerstof dacht te beheren ging het steeds mis tijdens de examens. In het vierde jaar richtte ik mij volledig op de programmeervakken, wat mij hielp de basis van het programmeren beter te begrijpen en uiteindelijk te slagen voor deze vakken. Nu in mijn laatste jaar bracht ik met succes alle overige vakken tot een goed einde. Deze studieperiode leerde mij veel over mezelf en mijn studiestrategieën. Elk obstakel bood een kans om te groeien, zowel academisch als persoonlijk.

Een van de belangrijkste sterke punten die ik in de loop van mijn carrière heb ontwikkeld, is mijn vermogen om effectief in teamverband te werken. Hoewel ik niet direct de leiding neem, speel ik een ondersteunende en reactieve rol binnen het team. Ik wacht geduldig tot taken mij worden toegewezen en zet mij vervolgens volledig in om deze taken met de grootst mogelijke zorg en aandacht af te ronden. Ik streef ernaar om elk project tot een succesvol einde te brengen.

Daarnaast ben ik altijd bereid om collega's te helpen wanneer zij ondersteuning nodig hebben. Deze bereidheid om bij te springen waar nodig versterkt de teamdynamiek en draagt bij aan een positieve werksfeer. Tegelijkertijd ben ik niet bang om zelf hulp te vragen wanneer ik tegen een probleem aanloop. De open communicatie binnen het team zorgt voor efficiënt problemen op lossen en het delen van kennis.

Ik hecht veel waarde aan het creëren van een evenwichtige werkomgeving waarin zowel een plezierige als een serieuze sfeer heerst. Dit evenwicht is van belang om efficiënt te kunnen werken. Ik geloof sterk in het belang van het luisteren naar de meningen van anderen. Door iedereen de kans te geven zijn of haar stem te laten horen, ontstaat er een respectvolle teamcultuur.

Geduld is een andere kwaliteit die ik beheers. Ik begrijp dat complexe taken en projecten tijd vereisen en dat snelheid niet ten koste mag gaan van nauwkeurigheid. Bovendien ben ik in staat om onder druk te presteren. Werken in stressvolle situaties heeft mij geleerd om kalm te blijven, prioriteiten te stellen en doelgericht te blijven werken.

Mijn focus op persoonlijke en professionele ontwikkeling ligt op mijn neiging tot uitstelgedrag. Vaak neemt dit de vorm aan van het uitstellen van taken tot de deadline nadert, waardoor soms onnodige stress ontstaat en er minder ruimte overblijft voor kwaliteitswerk. Om dit probleem te bestrijden, werk ik aan het verbeteren van mijn tijdmanagementvaardigheden door realistische doelen te stellen en planningstools te gebruiken waarmee ik taken in beheersbare brokken kan opdelen. Door proactief te zijn met taken en vroeg te beginnen, streef ik ernaar de druk te verminderen en consistentere werkprestaties te bereiken.

Ik heb ook het gevoel dat ik meer proactief moet zijn. Ik merk dat ik  terughoudend kan zijn in het uiten van mijn mening en het stellen van grenzen in werksituaties. Dit kan misverstanden veroorzaken of mijn bijdragen minder opvallend maken. Door deze punten aan te pakken, hoop ik de werkprestaties en mijn persoonlijke tevredenheid te verbeteren.

**X-factor**\
Gedurende mijn studie als student Systeem- en Netwerkbeheer is mijn interesse voor technische infrastructuur steeds verder verfijnd. Ik heb een sterke voorkeur voor het werken aan fysieke netwerken, maar de voordelen van gevirtualiseerde omgevingen zijn zeker niet minder interessant. Ik haal veel voldoening uit het automatiseren van deze processen.

Mijn deelname aan de PXL Hackathon was één van de gelegenheiden om samenwerking en netwerken verder te ontwikkelen. We hebben succesvol samengewerkt door onze vaardigheden slim in te zetten en van elkaar te leren, wat ons resultaat naar een hoger niveau tilde. Dit heeft niet alleen mijn vermogen om in een team te werken versterkt, maar ook mijn persoonlijke groei binnen een groepsdynamiek bevorderd.

In het kader van ondernemerschap en innovatie heb ik tijdens mijn studie gewerkt aan diverse schoolprojecten zoals het IT-project, waarbij het ontwikkelen van klantgerichte oplossingen centraal stond. Door samen te werken met medestudenten aan projecten die rechtstreeks gerelateerd waren aan echte gebruikersscenario's, heb ik waardevolle praktijkervaring opgedaan en geleerd om creatieve en effectieve oplossingen te bedenken.

Ik heb mijn vaardigheden verder ontwikkeld in UX-design. Zo heb ik een extra cursus gevolgd, UX-design, die zich richten op het verbeteren van de gebruikerservaring. Deze keuze is gedreven door mijn interesse voor de interactie tussen gebruiker/technologie en het belang van intuïtieve designprincipes. De vaardigheden die ik hierdoor heb opgedaan, wil ik blijven ontwikkelen en toepassen in mijn toekomstige carrière.

Hoewel mijn (em)passie ligt in het beheren en opzetten van netwerkoplossingen, is de veiligheid van deze netwerken steeds meer een focuspunt geworden, waarbij ik continue streef naar het optimaliseren van veiligheidsmaatregelen binnen elke omgeving waaraan ik werk.

![xfactor](/assets/img/xfactor.jpg)
